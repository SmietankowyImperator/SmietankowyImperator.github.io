---
title: "Warsztaty dla kobiet: ciało-psyche-seks vol 1."
date: 2021-01-05T12:49:27+06:00
featureImage: images/allpost/allPost-6.jpg
postImage: images/single-blog/1-1.jpg
tags: website
categories: blog
---

---

## “ciało-psyche-seks” 
to cykliczne spotkania dla kobiet, które tworzą przestrzeń do zaistnienia takich tematów, jak: emocje, wartości, seks, miłość czy duchowość. Formuła spotkań łączy w sobie filozofię kręgów kobiet, w których mogą one dzielić się ważnymi dla siebie tematami, oraz formę warsztatową, która służyć ma pogłębianiu wiedzy w obszarze psychologiczno-seksuologicznej. Warsztat oparty zostanie na wiedzy naukowej, nie zabraknie jednak odniesień do kultury, sztuki, czy filozofii.
Podczas poszczególnych spotkań poruszać będziemy zagadnienia na zasadzie Yin Yang, czyli dwóch pierwotnie przeciwstawnych, lecz uzupełniających się sił i jakości np. przyjemność - ból, relacje - samotność, wstyd - odwaga.

## Spotkanie 1: ciało/umysł
Pierwsze spotkanie będzie okazją do pogłębienia tematu w spektrum ciało - umysł. Zastanowimy się nad tym, jaką rolę w naszym życiu pełnią myśli i racjonalność, a jak odczytujemy informacje płynące z naszego ciała, emocji, napięć, czy zmysłów. Porozmawiamy o tym, czy w naszym życiu jest miejsce dla obu tych obszarów, w jakich okolicznościach ciało i umysł współgrają ze sobą, a w jakich się wykluczają.
Podczas warsztatu będzie okazja do zapoznania się z krótką praktyką sensate focus, a magiczne pudełko pomoże nam w eksperymentach związanych z dotykiem.

### Prowadząca:
##### Julia Bilarzewska
psycholożka, seksuolożka w trakcie podyplomowych Seksuologia Praktyczna na Uniwersytecie SWPS w Poznaniu. Zajmuję się edukacją seksualną i psychologiczną, organizuje warsztaty wspierające rozwój i zdrowie seksualne w formie stacjonarnej oraz online. 

### Szczegóły wydarzenia: 
Data: 13 stycznia sierpnia godzina 18:30 (warsztat potrwa około 2,5h)
Koszt: 25 zł. Cena obejmuje także kawę/herbatę.

### Gdzie: 
HOUSE Szkolna ul. Szkolna 17, Poznań
Zapisy: julia@bilarzewska.pl lub pod numerem telefonu +48 503759458.
Ze względu na warsztatowy charakter spotkania Ilość miejsc jest ograniczona.


Do zobaczenia :)


Grafika: Zuzanna Skórska

<a href="https://www.znanylekarz.pl/julia-bilarzewska/psycholog/poznan?utm_source=widget-null&utm_medium=link" rel="nofollow" target="_blank">Umów wizytę</a>